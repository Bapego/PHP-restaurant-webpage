Ez egy egyetemi beadandó feladat volt. 
A leírás:

“Készítse el HTML, CSS, PHP és PostgreSQL alapokon egy képzeletbeli étterem magyar nyelvű honlapját. A feladat megoldása során kisebb mértékben más technológiákat is felhasználhat, és az alábbi szempontokat mindenképpen vegye figyelembe:
- A megjelenés alapját egy szabadon letölthető és felhasználható (vagy esetleg saját készítésű), modern, esztétikus design képezze.
- A felhasználóknak szóló felület teljes egészében magyar nyelvű legyen, és kizárólag a valóságban is használható tartalommal legyen feltöltve. Vagyis úgy készítse el a honlapot mind tartalmi, mind formai szempontból, hogy az bármilyen változtatás nélkül egy valós étterem újonnan induló honlapjaként is megállja a helyét.

A honlap kötelező statikus elemei:
- Bemutatkozás (rövid)
- Elérhetőségek (cím Google térképpel, telefon, nyitvatartás)

A honlap kötelező dinamikus elemei:
- Heti menü, az adott napi menü kiemelve (a beadási határidő hetére vonatkozó teljes
heti menü mindenképpen legyen feltöltve!)
- Online asztalfoglalás lehetősége (foglaltság vizsgálata nélkül)
- Hírlevélre történő feliratkozás (és leiratkozás) lehetősége (a sikeres feliratkozásról küldjön e-mailt, amiben megjelenik a leiratkozás lehetősége is)
- A felhasználók látogatási gyakoriságának követése
- Saját készítésű, a kezelt adatoknak – a vonatkozó EU irányelvek alapján – megfelelő adatvédelmi tájékoztató, valamint figyelmeztetés az első látogatáskor

Adminisztrátori oldal (design nem szükséges)
- Az adminisztrátori oldal és annak funkció csak jelszavas azonosítás után legyenek elérhetőek. A szükséges felhasználóneveket és jelszavak adatbázisban tárolja. Hozzon létre legalább egy felhasználót, melynek felhasználóneve admin, jelszava pedig tetszőleges
- A heti menük feltöltésének, módosításának lehetősége
- A követett felhasználók látogatási gyakoriságának megjelenítése (hírlevélre feliratkozott vagy asztalt foglalt) felhasználók esetében a gyakoriság mellett az e-mail cím, egyébként pedig egy sorszámozott felhasználó (pl.: látogató_128, látogató_129) jelenjen meg. Ha egy már követett felhasználónak elérhetővé válik az e-mail címe, akkor a továbbiakban e-mail címmel azonosítva jelenjen meg a listában
- A beérkezett asztalfoglalások megjelenítése, illetve lehetőség biztosítása azok elfogadására vagy elutasítására egyetlen kattintással. A foglalást végző vendég a foglalás elfogadásáról vagy visszautasításáról e-mailben kapjon értesítést, valamint a foglalások listájában is legyenek megkülönböztethetőek a különböző állapotú foglalások”
